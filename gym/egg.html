<!DOCTYPE html>
<html>
<title> Goodlife and Fitness</title>
<head>
<link rel="stylesheet" type="text/css" href="../csscode/menunavbar.css">
<link rel="stylesheet" type="text/css" href="../csscode/body.css">
<link rel="stylesheet" type="text/css" href="../csscode/footer.css">
<link rel="stylesheet" type="text/css" href="../csscode/inputstyle.css">

<style>
	
</style>
</head>
<body>
<h1 align="center" style="color:white; font-size=20px;"> Goodlife and Fitness</h1>
<div class="navbar">
	<a href="../index.html">Αρχική</a>
	<div class="dropdown">
		<button class="dropbtn">Συνταγές</button>
		<div class="dropdown-content">
			<a href="../recipes/breakfast.html">Πρωινό </a>
			<a href="../recipes/lunch.html">Μεσημεριανό</a>
			<a href="../recipes/dinner.html">Βραδινό</a>
			<a href="../recipes/vegeterian.html">Vegeterian</a>
			<a href="../recipes/aftergym.html">Γυμναστικής</a>

		</div>
		</div>
	<a href="/gym.html">EY ZHN</a>
	<a href="../xrisima.html">Μετρητές</a></button>

	</div>

	
	
	<br>
	<h3 style="text-align:center;">Απομυθοποίηση του αυγού</h3>
	<br>
	<img src="egg.jpg" style="width:50%;">
	<p>
Πέρα από τη γεύση του, το αυγό είναι μία πλήρης τροφή, μια και περιέχει και τα 9 απαραίτητα αμινοξέα για τον οργανισμό, και τα οποία συνθέτουν μία πλήρη πρωτεΐνη. 
Για την ακρίβεια, ολόκληρο το αυγό περιέχει 8.1 γρ. πρωτεΐνης ενώ, το ασπράδι περιέχει 7.2 γρ. Όπως βλέπετε, η διαφορά τους είναι πολύ μικρή, οπότε όσον αφορά την πρόσληψη σε πρωτεΐνη δεν υπάρχει λόγος να καταναλώνουμε περισσότερο το ασπράδι αντί για ολόκληρο το αυγό. 
Άλλωστε όπως έχουμε ξαναπεί, η πρωτεΐνη είναι απαραίτητη να υπάρχει στη διατροφή όλων μας και μάλιστα σε όλα τα γεύματα μας, μια και μας φέρνει κορεσμό και βοηθάει στην καλύτερη λειτουργία του οργανισμού, στην παραγωγή νέων μυϊκών ινών και στην αποφυγή τραυματισμών.
 Επίσης, έρευνα που σύγκρινε το ασπράδι αυγού με ολόκληρο το αυγό σε αθλητές μετά από προπόνηση αντοχής έδειξε πως η δημιουργία μυϊκών ινών ήταν μεγαλύτερη με την κατανάλωση ολόκληρου του αυγού.

Πάμε όμως να δούμε και τα υπόλοιπα μακροθρεπτικά τους συστατικά;

Ένα βραστό αυγό (57 γρ.) έχει  81 θερμίδες, 5.5 γρ. λιπαρά (1.5 γρ. εκ των οποίων ανήκουν στα κορεσμένα λιπαρά) και 0 υδατάνθρακες. Είναι ακόμα υψηλό σε βιταμίνη D, ριβοφλαβίνη, βιοτίνη, βιταμίνη B12 και σελήνιο. 
Από την άλλη, το ασπράδι αυγού περιέχει 30 θερμίδες και καθόλου λιπαρά και υδατάνθρακες. 
Δεν περιέχει όμως τις ίδιες βιταμίνες και μεταλλικά στοιχεία που περιέχει ολόκληρο το αυγό, άρα δεν είναι εξίσου θρεπτικό για τον οργανισμό. Αυτό από μόνο του είναι ένας σημαντικός λόγος για να φάμε ολόκληρο το αυγό μας, μια και πέρα από τις θερμίδες (που είναι λιγότερες στο ασπράδι αυγού) και τα λιπαρά (οι διαφορές μεταξύ των δύο είναι πολύ μικρές) είναι πολύ σημαντικό να παίρνουμε και τις θρεπτικές ουσίες από κάθε γεύμα που καταναλώνουμε ημερησίως.

Το μεγάλο ερώτημα είναι… Αυξάνουν τελικά την ολική χοληστερόλη;

Αυτό είναι μία από τις πιο σημαντικές απορίες όλων μας. Η αλήθεια είναι πως παλιότερα οι ειδικοί συνέστηναν να τα αποφεύγουμε και να μην καταναλώνουμε πάνω από 1 με 2 αυγά την εβδομάδα. Σήμερα με βάση τις πιο πρόσφατες έρευνες, φαίνεται πως η κατανάλωση ολόκληρου του αυγού δεν επηρεάζει την ολική χοληστερόλη και δεν ευθύνεται για τα αύξηση των καρδιαγγειακών ασθενειών. Ίσα ίσα, φαίνεται να ισχύει το ακριβώς αντίθετο και να αυξάνει την καλή χοληστερόλη. Τα φαγητά αντιθέτως πού πρέπει να προσέξετε είναι αυτά που είναι αυξημένα σε κορεσμένα και trans λιπαρά, μια και η κατανάλωση αυτών των τροφών είναι υπεύθυνη για την αύξηση της ολικής και κακής χοληστερόλης και την πρόκληση καρδιαγγειακών ασθενειών.

Τι άλλα θρεπτικά στοιχεία περιέχει ολόκληρο το αυγό;

Περιέχει χολίνη, λουτεΐνη και ζεαξανθίνη. Η χολίνη είναι άλλη μία θρεπτική ουσία, η οποία βρίσκεται συγκεκριμένα στον κρόκο του αυγού και φαίνεται να παίζει σημαντικό ρόλο στην ανάπτυξη και σχηματισμό του εγκεφάλου, στην ενίσχυση της μνήμης και στην πρόληψη από καρδιαγγειακές ασθένειες.

Η λουτεΐνη και η ζεαξανθίνη είναι άλλα δύο θρεπτικά συστατικά που ανήκουν στην οικογένεια των καροτενοειδών και βρίσκονται και αυτά στον κρόκο του αυγού. Παίζουν με τη σειρά τους σημαντικό ρόλο στη βελτίωση της όρασης και στην πρόληψη κάποιων ασθενειών που προκαλούν τύφλωση όπως είναι ο καταρράκτης.
	</p>	
	<br>
	<br>
<footer>
  <p>Created by: Wa.Sha.</p>
  <p>Contact information: <a href="mailto:ibrisn@yahoo.com">ibrisn@yahoo.com</a>.</p>
</footer>
</body>
</html>